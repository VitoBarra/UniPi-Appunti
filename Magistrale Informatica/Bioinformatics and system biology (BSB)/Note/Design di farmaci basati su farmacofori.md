---
Course: "[[Bioinformatics and Systems Biology (BSB)]]"
tags:
  - BSB
Area:
topic:
SubTopic:
---
# Design di farmaci basati su farmacofori
---
Il **design di farmaci** basati su [[Farmacofori|farmacofori]] è un approccio concettuale e operativo utilizzato nella fase di **drug discovery** della [[Pipeline per lo sviluppo di nuovi farmaci|pipeline di sviluppo]], in particolare durante il **[[Virtual screeaning|virtual screening]]** e l’identificazione di nuovi **hit**. Questo metodo consente di progettare o selezionare nuove molecole guida a partire da ligandi biologicamente attivi già noti, purché condividano lo stesso meccanismo d’azione e lo stesso sito di legame.

Il processo di design farmacoforico si articola in tre fasi principali:
1. ***raccolta dei dati***: acquisizione sistematica di tutte le informazioni disponibili da diverse fonti (pubblicazioni, brevetti, database) relative al [[Recettori e ligandi|target e ai ligandi]] noti. In particolare, vengono raccolti composti attivi sperimentalmente e, quando possibile, anche composti inattivi, poiché entrambi contribuiscono a definire in modo più chiaro i requisiti strutturali dell’attività.
2. ***analisi delle informazioni***: integrazione dei dati strutturali e biologici per identificare le caratteristiche comuni responsabili dell’attività. Questa fase mira a costruire un quadro coerente che includa sia gli elementi strutturali essenziali dei ligandi attivi sia le caratteristiche stereochimiche e geometriche del sito di legame del recettore.
3. ***progettazione o selezione di nuove molecole***: utilizzo del **modello farmacoforico** risultante come vincolo per avviare la progettazione razionale. Una volta stabilita la relazione tra feature strutturali e attività biologica, è possibile generare nuovi composti che soddisfino i requisiti identificati oppure filtrare librerie virtuali durante il [[Virtual screeaning|virtual screening]], incorporando il farmacoforo derivato dai ligandi noti nella struttura di nuove molecole.

Il flusso di lavoro complessivo del design farmacoforico integra il campionamento conformazionale, la sovrapposizione sistematica, l’identificazione delle feature comuni e la costruzione del **[[Modello Farmacoforico|modello farmacoforico]]** finale, che può essere successivamente impiegato per il [[Virtual screeaning|virtual screening]].
![[IMG - schema del work flow del task di design.png]]




